ประกาศแจ้งข่าว (เส้นทางที่ยังเป็นปัญหาด้านการจราจรในช่วงเวลานี้) ยกระดับรามคำแหง ช่วงแยกรามคำแหง มุ่งหน้าลำสาลี เคลื่อนตัวได้ช้า , ถนนพหลโยธิน ช่วงแยกลาดพร้าว มุ่งหน้ารัชโยธิน เคลื่อนตัวได้ช้า , ถนนเพชรบุรี ใต้ด่วนเพชรบุรี มุ่งหน้ามิตรสัมพันธ์ ปริมาณรถมากเคลื่อนตัวได้ช้า , แจ้งให้ทราบไว้เป็นข้อมูล วันที่07/09/2009 19:46:51 
ประกาศแจ้งข่าว (เส้นทางที่เป็นปัญหาในช่วงเวลานี้) ถนนพระราม1 ช่วงแยกราชประสงค์ มุ่งหน้าเฉลิมเผ่า ปริมาณรถมากเคลื่อนตัวได้ช้า , ถนนราชดำริ ช่วงแยกราชประสงค์ มุ่งหน้าประตูน้ำ ปริมาณรถมากเคลื่อนตัวได้ช้า , ถนนพหลโยธิน ช่วงแยกลาดพร้าว มุ่งหน้ารัชโยธิน เคลื่อนตัวได้ช้า , แจ้งให้ทราบไว้เป็นข้อมูล วันที่07/09/2009 18:28:31 
ประกาศแจ้งข่าว (เส้นทางที่เป็นปัญหาด้านการจราจรในช่วงเวลานี้) ถนนพระราม6 ช่วงพงษ์พระราม  มุ่งหน้าอุรุพงษ์ ปริมาณรถมากเคลื่อนตัวได้ช้า , ถนนลาดพร้าว ช่วงรัชดาลาดพร้าว มุ่งหน้าโชคชัย4 ปริมาณรถมากเคลื่อนตัวได้ช้า , แจ้งให้ทราบไว้เป็นข้อมูล วันที่07/09/2009 17:54:46 
ประกาศแจ้งข่าว ปิดซ่อมสะพาน 13 สะพานในกทม. ตั้งแต่วันที่ 1 ก.ย.นี้ ต่อเนื่องจนถึงต้นปีหน้า สำนักการโยธา กรุงเทพมหานคร (กทม.) กำหนดจะปรับปรุงสะพานข้ามทางแยกจำนวน 13 แห่งใน กทม. หลังจากใช้งานมานานประมาณ 10-15 ปี จนเสียหายและเสื่อมสภาพเพื่อความปลอดภัยของผู้ใช้เส้นทาง / จากข้อมูลของสำนักการโยธา กทม. พบว่า สะพานที่จะปรับปรุงแยกออกเป็น 3 กลุ่ม ดังนี้ 1. กลุ่มA จำนวน 4 สะพาน ประกอบด้วย 1. สะพานข้ามแยกท่าพระ 2. สะพานข้ามแยกบางพลัด 3. สะพานข้ามแยกประชานุกูล 4. สะพานข้ามแยกวงศ์สว่าง 2. กลุ่ม B จำนวน 4 สะพาน ประกอบด้วย 1. สะพานข้ามแยกรัชโยธิน 2. สะพามข้ามแยกเกษตร 3. สะพานข้ามแยกพงษ์เพชร และ 4. สะพานข้ามแยกดินแดง และ 3. กลุ่ม C จำนวน 5 สะพาน ประกอบด้วย 1. สะพานข้ามแยกคลองตัน 2. สะพานข้ามแยกพระรามสี่ 3. สะพานข้ามแยก อสมท. 4. สะพานข้ามแยกรามคำแหง และ 5. สะพานข้ามแยกอโศก / ทั้งนี้ การดำเนินการจะแบ่งออกเป็น 2 ส่วน คือ 1. งานตรวจสอบและประเมินสภาพโครงสร้าง วัตถุประสงค์เนื่องจากปัจจุบันมีการเพิ่มของปริมาณการจราจร และมีการเพิ่มน้ำหนักบรรทุกตามกฎหมายใหม่ รวมทั้งข้อกำหนดการต้านทางแผ่นดินไหวจึงจำเป็นต้องมีการตรวจสอบและประเมินสภาพโครงสร้าง และส่วนที่ 2 คือ การปรับปรุงส่วนประกอบของสะพานที่ชำรุดเสียหายหรือเสื่อมสภาพ ได้แก่ ปรับปรุงพื้นผิวจราจรบนสะพาน ปรับปรุงรอยต่อสะพาน ปรับปรุงยางรองคานสะพาน ปรับปรุงทาสีโครงสร้างเหล็ก ปรังปรุงโครงสร้างเชิงลาดสะพาน ปรับปรุงราวสะพานและปรับปรุงงานอื่นๆ เช่น ระบบไฟฟ้า ระบบระบายน้ำและระบบรั้วตาข่าย (บก.จร.)       วันที่07/09/2009 17:05:49 
ประกาศแจ้งข่าว (นครบาล วอนปชช.แจ้งเบาะแสยาเสพติด ป.ป.ส. เผยกทม.มีผู้ค้า-เสพ กว่าแสนราย)    พล.ต.ต.พงศ์สันต์ เจียมอ่อน รองผู้บัญชาการตำรวจนครบาล (รอง ผบช.น.) เปิดเผยถึงการสัมมนาเรื่องเวทีถกแถลงอาชญากรรมและยาเสพติดสำหรับชุมชนว่า ปัญหายาเสพติดประชาชนจะคาดหวังเฉพาะข้าราชการตำรวจปราบปรามเพียงฝ่ายเดียวไม่ได้ ทุกฝ่ายโดยเฉพาะผู้นำหรือแกนนำชุมชนต้องเฝ้าดูแลพื้นที่ของตนเองด้วย ขณะที่เจ้าหน้าที่ตำรวจต้องเก็บและปกปิดข้อมูลของผู้แจ้งเบาะแสไว้ เนื่องจากจะส่งผลกระทบในการดำรงชีวิตของผู้แจ้งได้  ด้าน นายประยงค์ ปรียาจิตต์ ผู้อำนวยการสำนักงานป้องกันและปราบปรามยาเสพติด หรือ ป.ป.ส. กทม. ระบุว่า ในพื้นที่กทม. มีผู้ค้าและผู้เสพยาเสพติดรวมแล้วประมาณ 90,000-100,000 คน โดยมีสิ่งแวดล้อมเป็นปัจจัยเอื้อต่อการแพร่ระบาด เช่น สถานบริการบันเทิงต่าง ๆ หอพัก รวมถึงกลไกของรัฐที่ไม่ได้อยู่ในสภาพที่จะช่วยแก้ไขปัญหาได้ ที่มา,น.ส.พ.แนวหน้า  วันที่07/09/2009 15:09:45 
ประกาศแจ้งข่าว "สดศรี" ยอมรับ กกต.จว.ไม่ลงพื้นที่ ทำให้เลือกตั้งรุนแรง                     นางสดศรี  สัตยธรรม กกต.ด้านกิจการพรรคการเมือง กล่าวถึงการเลือกตั้งท้องถิ่น เมื่อวันที่ 6 ก.ย.  ซึ่งมีปัญหาการทุจริตทั่วประเทศว่า เป็นเรื่องที่ กกต.ได้คาดการณ์ไว้แล้ว เพราะการเลือกตั้งท้องถิ่นมีการแข่งขันที่สูงทำให้มีความรุนแรงเพิ่มมากขึ้น ทั้งนี้ กกต.กลางมอบหมายให้กกต.จังหวัดลงพื้นที่ไปทำหน้าที่แทน แต่กกต.จังหวัดไม่ยอมลงพื้นที่ ทั้งๆที่เลือกตั้งท้องถิ่นเป็นเรื่องสำคัญ กกต.จังหวัดต้องตระหนักว่าช่วงการเลือกตั้งเป็นช่วงสำคัญ ภารกิจมีตลอด 24 ชั่วโมงไม่ใช่คิดว่าพอมีกกต.ท้องถิ่นแล้ว ก็ไม่ทำหน้าที่ หาก กกต. จังหวัดคนใดมีข้อบกพร่องในการทำงานกกต.กลางก็ต้องพิจารณาปรับเปลี่ยน                 ผู้สื่อข่าวถามว่า ปริมาณเรื่องร้องเรียนที่มีเป็นจำนวนมาก จะทำให้กกต. มีปัญหาในการประกาศผลหรือไม่ นางสดศรี กล่าวว่า เราได้วางระบบการรับเรื่องร้องเรียน โดยให้กกต. จังหวัดเป็นผู้ทำสำนวน และสรุปก่อนเสนอกกต.กลาง ทางจังหวัดก็ต้องทำงานอย่างหนัก ต้องเร่งประชุมตั้งแต่วันนี้เป็นต้นไป เพราะเชื่อได้ว่าการเลือกตั้งท้องถิ่น 2,939 แห่ง จำนวนเรื่องร้องเรียนจะต้องคูณ 2 คูณ3                  ที่เรากังวลคือ เมื่อมีเรื่องร้องเรียน เราต้องวินิจฉัย จะมีการฟ้องไปที่ศาลปกครองให้ศาลมีคำสั่งคุ้มครองชั่วคราว ทำให้ กกต. ไม่สามารถประกาศรับรองผลการเลือกตั้งได้ และจะส่งผลกระทบต่อการประชุมสภาท้องถิ่น และน่าจะเป็นปัญหา หากผู้สมัครแต่ละที่เลียนแบบกัน แต่ทั้งนี้ก็เป็นอำนาจดุพินิจของศาลปกครอง เราจะไปก้าวล่วงไม่ได้ ทั้งนี้ หากศาลปกครองรับเรื่องแล้วก็น่าจะพิจารณาโดยเร็ว เพื่อวางบรรทัดฐาน นางสดศรีกล่าว  ที่มา,น.ส.พ.แนวหน้า  วันที่07/09/2009 15:09:21 
ประกาศแจ้งข่าว (สธ.เร่งพัฒนาแพทย์แผนจีนพร้อมออกกม.ควบคุมมาตรฐานการแพทย์แผนจีน)    ที่โรงแรมนารายณ์ กทม. นายมานิต นพอมรบดี รมช.กระทรวงสาธารณสุข  เป็นประธานเปิดประชุมวิชาการการแพทย์ไทย-จีน ครั้งที่ 3 จัดโดยกรมพัฒนาการแพทย์แผนไทยและการแพทย์ทางเลือก กระทรวงสาธารณสุข และสำนักสาธารณสุขเทศบาลนครเซี่ยงไฮ้ สาธารณรัฐประชาชนจีน เพื่อสนับสนุนความก้าวหน้าทางด้านการแพทย์แผนดั้งเดิม ในปีนี้เน้นเรื่อง การรักษาโรคที่เป็นปัญหาสาธารณสุขด้วยศาสตร์การฝังเข็ม โดยมีผู้เชี่ยวชาญจากประเทศจีนนำเสนอผลงานวิจัย 3 เรื่อง เช่น การพัฒนาการฝังเข็มรักษาโรคข้ออักเสบรูมาตอยด์  โดยนพ. ชุย ฮวาซุ่น โรงพยาบาลสู่กวง (Dr. Huashun Cui, Shu Guang Hospital ) นคร เซี่ยงไฮ้ และไทย 8 เรื่อง เช่น การศึกษาผลการรักษาริ้วรอยบนใบหน้าด้วยวิธีฝังเข็ม โดยรศ.พญ.วัณณศรี สินธุภัค จุฬาลงกรณ์มหาวิทยาลัย การศึกษาประสิทธิผลของการรักษาฝ้าด้วยวิธีการฝังเข็มเทียบกับการใช้ยาไฮโดร ควิโนน 3% โดยพญ.สายชลี ทาบโลกา มหาวิทยาลัยแม่ฟ้าหลวง โดยมีนักวิชาการสาธารณสุข แพทย์ที่ให้บริการด้านการฝังเข็มจากโรงพยาบาลภาครัฐและเอกชนทั่วประเทศ และแพทย์จีนที่ได้รับใบอนุญาตประกอบวิชาชีพชั่วคราวในประเทศไทย เข้าร่วมประชุมประมาณ 400 คน  ที่มา,น.ส.พ.แนวหน้า   วันที่07/09/2009 15:08:56 
ประกาศแจ้งข่าว (จับยาไอซ์)เมื่อวันที่ 7 ก.ย. พล.ต.ต.วิมล เปาอินทร์ ผบก.น.4 ได้สั่งการให้ พ.ต.อ.มัณฑาร อภัยวงศ์ รองผบก.น.4 พ.ต.อ.ปกรณ์ กิตติวัฒน์ ผกก.สส.น.4 นำกำลังออกสืบสวนจับกุมเครือข่ายยาเสพติด โดย พ.ต.ต.บุรินทร์ ลลิตาธาดา สว.กก.สส.น.4 พร้อม ร.ต.อ.มาโนช สุทธรักษ์ รอง สว.กก.สส.น.4 นำกำลังเข้าจับกุม นายสุธี หรือหนึ่ง แซ่ปึง อายุ 23 ปี อยู่บ้านเลขที่ 85 หมู่ 1 ต.ม่วงหมู่ อ.เมือง จ.สิงห์บุรี พร้อม  ของกลางยาไอซ์ ห่อด้วยกระดาษพันเทปกาว หนัก 2 กิโลกรัม ราคาประมาณ 8 ล้านบาท รถเก๋งยี่ห้อโตโยต้า วีออส ทะเบียน ศค 271 กรุงเทพมหานคร และโทรศัพท์มือถือ 1 เครื่อง โดยจับกุมได้ที่บริเวณลานจอดรถห้างสรรพสินค้าแห่งหนึ่ง ย่านถนนรามคำแหง  พ.ต.อ.มัณฑาร กล่าวว่า ชุดจับกุมได้สืบทราบว่ามีแก๊งคนร้ายค้ายาเสพติดจะทำการลักลอบส่งยาไอซ์ ที่ห้างสรรพสินค้าแห่งหนึ่ง จึงได้สั่งการให้เจ้าหน้าที่ฝ่ายสืบสวนออกติดตามจับกุมจนกระทั่งพบคนร้ายขับรถมาจอดไว้บริเวณที่จอดรถ ห้างสรรพสินค้าดังกล่าว เพื่อที่จะขับรถของกลางนำยาไอซ์ที่เก็บไว้ในกระโปรงหลังรถยนต์ไปส่งให้กับลูกค้า เจ้าหน้าที่จึงได้เข้าจับกุม สอบสวนผู้ต้องหาให้การรับสารภาพว่า เป็นผู้มาขับรถของกลางเพื่อนำยาไอซ์ไปส่งที่ย่านสะพาน 3 ถนนจันทร์ ได้ค่าจ้างครั้งละ 2 หมื่นบาท ซึ่งครั้งนี้เป็นครั้งที่ 2 เจ้าหน้าที่แจ้งข้อหาร่วมกันมียาเสพติดให้โทษประเภท 1 (ยาไอซ์) ไว้ในความครอบครองโดยไม่ได้รับอนุญาต เพื่อจำหน่ายโดยผิดกฎหมาย และจะขยายผลหาเครือข่ายทั้งหมดมาดำเนินคดีต่อไป (ข้อมูลจากหนังสือพิมพ์เดลินิวส์) วันที่07/09/2009 13:31:08 
ประกาศแจ้งข่าว (รถตู้ขนเงิน ธ.กรุงไทยพลิกคว่ำ)ผู้สื่อข่าวรายงานว่า ช่วงสายวันนี้(7 ก.ย.) เกิดเหตุรถตู้ขนเงินของ บ.กรุงไทยธุรกิจบริการ จำกัด ซึ่งเป็นบริษัทลูกในเครือ ธนาคารกรุงไทย หมายเลขทะเบียน ตว 3085 กรุงเทพฯ บรรทุกเงินประมาณ 20 ล้าน พลิกคว่ำตกร่องกลางถนน บริเวณหลักกิโลเมตรที่ 70 ถนนสายเอเชีย ช่องทางขาขึ้นกรุงเทพฯ พื้นที่ ม.5 ต.บ้านควน อ.หลังสวน จ.ชุมพร จนด้านหนังพังยับเยิน ภายในพบผู้บาดเจ็บ เป็นพนักงานจำนวน 3 ราย ทราบชื่อคือ นายทวีศักดิ์ อินทร์แย้ม อายุ 36 ปี พนักงานขับรถ ได้รับบาดเจ็บขาหัก นายพงศกร ช่วยเหลื่อม อายุ 34 ปี ได้รับบาดเจ็บตามลำตัว และนายจิตติกร คงนวม อายุ 36 ปี ได้รับบาดเจ็บที่ลำคอ ต่อมาเจ้าหน้าที่ได้ช่วยเหลือนำส่งโรงพยาบาลแล้วจากการสอบถาม นายทวีศักดิ์ พนักงานขับรถ ทราบว่า ได้ขับรถมาจาก จ.สุราษฎร์ธานี เพื่อจะนำเงินมาใส่ตู้เอทีเอ็ม ภายในพื้นที่ จ.ชุมพร เมื่อมาถึงที่เกิดเหตุ ขณะเลี้ยวรถเพื่อนำเงินไปเติมตู้เอทีเอ็มภายในปั๊มน้ำมัน มีรถจักรยานยนต์คันหนึ่งแซงซ้ายขึ้นมา จนต้องเบรกอย่างกะทันหัน ทำให้ยางล้อหน้าด้านขวาระเบิด รถเสียหลักพลิกคว่ำหลายตลบ จากนั้นมีชาวบ้าน 2 คน วิ่งเข้ามาทำทีช่วยเหลือ แต่ได้ขโมยปืนพกขนาด .38 ลูกโม่ หลบหนีไป ล่าสุดเจ้าหน้าที่สามารถจับตัวคนร้ายได้แล้ว ขณะเดียวกัน เจ้าหน้าที่จากธนาคารกรุงไทยได้เข้าตรวจสอบตู้เซฟที่บรรจุเงินจำนวน 20 ล้านภายในรถ พบว่า ยังอยู่ครบทั้งหมด จึงใช้รถอีกคันทำการเคลื่อนย้ายไปยังที่ปลอดภัย (ข้อมูลจากหนังสือพิมพ์เดลินิวส์) วันที่07/09/2009 13:31:08 
ประกาศแจ้งข่าว (ตั้งเครือข่ายสวัสดิภาพสัตว์)นายโรเจอร์ โลหนันทน์ เลขาธิการสมาคมพิทักษ์สัตว์ (ไทย) เปิดเแถลงข่าวเรื่องการจัดตั้งโครงข่ายสวัสดิภาพสัตว์กรุงเทพมหานคร ว่า การแก้ปัญหาสุนัขจรจัดในกรุงเทพฯ ควรตั้งเครือข่ายมาดูแลอย่างจริงจัง โดยเครือข่ายดังกล่าวต้องมีสถานพยาบาลสัตว์ หน่วยกู้ภัยสัตว์ จัดหน่วย เคลื่อนที่ทำหมัน ฉีดวัคซีน และฝังไมโครชิพ เพื่อขึ้นทะเบียนสุนัขในความดูแลของอาสาสมัครสงเคราะห์สัตว์นี้ เป็นสุนัขอิสระ ใช้ชีวิตได้อย่างอิสระ โดย กทม.ต้องลงมาเป็นเจ้าภาพดูแลในการขึ้นทะเบียนอาสาสมัคร และสงเคราะห์ไมโครชิพให้เครือข่ายมาใช้ ทั้งนี้เพื่อจำกัดปริมาณสุนัขจรจัด และให้มีเครือข่ายที่ช่วยกันดูแลสุนัขจรจัดไม่ให้ถูก กทม.นำไปฆ่าทิ้ง ซึ่งเครือข่ายเหล่านี้จะต้องช่วยกันหาที่เลี้ยงสุนัขเหล่านั้น และหากมีการเปลี่ยนผู้เลี้ยงดูสุนัขจะต้องมีการแจ้งในเครือข่าย เพื่อให้ทราบจำนวนที่แน่นอน การตั้งเครือข่ายความร่วมมือภาคสาธารณชนนี้ จะอยู่ภายใต้การกำกับดูแลของ กทม. ประกอบด้วย หน่วยงานในสังกัด กทม. สำนักอนามัย องค์กรสวัสดิภาพสัตว์ที่ได้มาตรฐาน และนักสงเคราะห์สัตว์ ในชื่อเครือข่ายสวัสดิภาพสัตว์ กทม. อย่างไรก็ตาม จะเห็นว่าการแก้ปัญหาเรื่องสุนัขจรจัดผู้ที่เป็นเจ้าภาพหลัก คือ กทม. แต่ที่ผ่านมาไม่ค่อยได้รับความร่วมมือจาก กทม.ในการร่วมกันหารือเพื่อแก้ปัญหาเท่าที่ควร นอกจากนี้ยังเคยได้รับแจ้งจากเจ้าหน้าที่ที่อยู่ในสถานเลี้ยงสุนัขจรจัดของ กทม.ว่ามีการทารุณสุนัขเหล่านั้น แสดงให้เห็นถึงความไม่จริงใจในการแก้ปัญหา มีเพียงแต่การกระทำเอาหน้าจับสุนัขออกจากพื้นที่ในช่วงมีงานสำคัญ ๆ เท่านั้น (ข้อมูลจากหนังสือพิมพ์เดลินิวส์) วันที่07/09/2009 13:30:41 
ประกาศแจ้งข่าว (เส้นทางที่เป็นปัญหาในช่วงเวลานี้) ถนนราชดำริ ช่วงแยกราชประสงค์ มุ่งหน้าประตูน้ำ ปริมาณรถมากเคลื่อนตัวได้ช้า แจ้งให้ทราบไว้เป็นข้อมูล วันที่07/09/2009 12:45:55 
ประกาศแจ้งข่าว ถาวรลงพื้นที่ติดตามการติดตั้งกล้องวงจรปิด 3 จังหวัดชายแดนใต้                    นายถาวร เสนเนียม รัฐมนตรีช่วยว่าการกระทรวงมหาดไทย พร้อมคณะได้เดินทางลงพื้นที่ศูนย์อำนวยการบริหารจังหวัดชายแดนภาคใต้ หรือ ศอ.บต. อ.เมือง จ.ยะลา เพื่อประชุมมอบนโยบายแนวทางการแก้ไขปัญหาและพัฒนาจังหวัดชายแดนภาคใต้แก่หน่วยงานที่เกี่ยวข้องในพื้นที่      นอกจากนี้ นายถาวร กล่าวถึงทีวีวงจรปิดที่มีปัญหาในขณะนี้ด้วยว่า จากการที่รัฐบาลที่แล้วได้มีการจัดจ้างบริษัทในการติดตั้งทีวีวงจรปิดทั้ง 3 จังหวัดชายแดนภาคใต้ แต่เมื่อถึงเวลากำหนดก็ยังไม่สามารถส่งมอบงานกันได้ ดังนั้น ตนเองจึงต้องลงมาติดตามในเรื่องนี้ว่าเกิดอะไรขึ้น ที่มา,น.ส.พ.แนวหน้า  วันที่07/09/2009 12:45:11 
ประกาศแจ้งข่าว (ฝนตกผิวการจราจรเปียกลื่น) ขณะนี้เริ่มมีฝนตกผิวการจราจรเปียกลื่นโดยรอบ แยกพงษ์พระราม , แยกพานิชย์  แยกยมราช , โดยรอบวงเวียนอนุสาวรีย์ชัยสมรภูมิ , แจ้งให้ทราบไว้เป็นข้อมูล วันที่07/09/2009 12:43:01 
ประกาศแจ้งข่าว (เปิดใช้สะพานต่างระดับปราณฯ-หัวหิน)เมื่อเวลา 08.39 น. วันที่ 6 ก.ย. นาย สุพจน์ ทรัพย์ล้อม อธิบดีกรมทางหลวง เดินทางมาเป็นประธานในพิธีเปิดใช้สะพานลอยต่างระดับข้ามแยกวังก์พง บนทางหลวงหมายเลข 4 (ถนนเพชรเกษม) ช่วง ปราณบุรี-หัวหิน กม.ที่ 251+ 331.00 หมู่ 3 ต.วังก์พง อ.ปราณบุรี จ.ประจวบคีรีขันธ์ โดยมี นายอภินันท์ จันทรังษี รอง ผวจ. ประจวบคีรีขันธ์ ร่วมงานด้วย โดยนายสุพจน์ กล่าว ว่า ทางหลวงหมายเลข 4 (ถนนเพชรเกษม) เป็นทางหลวงแผ่นดินเชื่อมต่อระหว่างภาคกลางกับ  ภาคใต้ และเป็นเส้นทางหลักในการขนส่งสินค้า และการเดินทางไปยังแหล่งท่องเที่ยวที่สำคัญรัฐบาล    ได้เร่งรัดพัฒนาเศรษฐกิจของประเทศ เพื่อรองรับการเจริญเติบโตของชุมชน กรมทางหลวงจึงได้ขยาย เส้นทางหลวงหมายเลข 4 จาก 2 ช่องจราจร เป็น 4 ช่องจราจร /อธิบดีกรมทางหลวง กล่าวว่า นอกจากนี้ ยังได้ก่อสร้างทางเลี่ยงเมือง (บายพาส) อ.ชะอำ-อ.หัวหิน-อ.ปราณบุรี โดยเริ่มจาก ทางแยกเข้า อ.ชะอำ ที่ กม. 202+000 มุ่งหน้าสู่ อ.ปราณบุรี และมาบรรจบกับทางหลวงหมายเลข 4 (ถนน เพชรเกษม) ที่ กม. 251+131.00 (สามแยก   วังก์พง) แต่เดิมมีการติดตั้งสัญญาณไฟจราจร บริเวณทางแยกเพื่อจัดลำดับทิศทางการจราจร แต่ ในช่วงเทศกาลที่สำคัญมีปริมาณการจราจรที่คับคั่งและเกิดอุบัติเหตุบ่อยครั้ง ก่อให้เกิดความเสียหายต่อชีวิตและทรัพย์สินของผู้ใช้เส้นทางในบริเวณ   ดังกล่าว กรมทางหลวงจึงมอบหมายให้ศูนย์สร้างทางมหาสารคามดำเนินการปรับปรุงบริเวณทาง แยก ที่ กม. 251+131.00 ในปีงบประมาณ 2550 ด้วยวงเงิน 81,197,784.00 บาท และได้จัดสรรงบประมาณให้ศูนย์สร้างและบูรณะสะพานที่ 3    (ปทุมธานี) ดำเนินการก่อสร้างสะพานฯ วงเงิน 18,265,400.00 บาท และต่อมาในปี 2552 ได้รับงบประมาณ วงเงิน 50,789,000.00 บาท จึงได้ดำเนินการก่อสร้างสะพานข้ามแยกในส่วนที่เหลือจนแล้วเสร็จ รวมงบประมาณในการดำเนินการก่อสร้างทั้งสิ้น 69,054,400.00 บาท (ข้อมูลจากหนังสือพิมพ์เดลินิวส์) วันที่07/09/2009 11:03:26 
ประกาศแจ้งข่าว (เรือสินค้าล่ม!!นอกชายฝั่งฟิลิปปินส์ ยังไม่รู้ชะตากรรมลูกเรือ 20 ชีวิต)เรือสินค้าชื่อเอ็มวี เฮรา ซึ่งจดทะเบียนในปานามา ได้เกิดล่มลงนอกชายฝั่งทางตะวันออกของฟิลิปปินส์ ขณะกำลังเดินทางไปยังจีนผู้บัญชาการยามฝั่งของฟิลิปปินส์แถลงว่า ลูกเรือได้ส่งสัญญาณเข้ามาเมื่อช่วงกลางดึก ระบุว่าเครื่องยนต์ของเรือมีปัญหาและกำลังจะจม ทันทีที่ได้รับแจ้งกองทัพเรือ และกองทัพอากาศ ได้ประสานงานกันออกให้การช่วยเหลือลูกเรือ แต่ขณะนี้ยังไม่ชัดเจนว่าทั้งหมดนั้นปลอดภัยดีหรือไม่ แม้จะมีรายงานก่อนหน้านี้ว่าบรรดาลูกเรือได้อพยพลงแพยางแล้วก็ตาม (ข้อมูลจากหนังสือพิมพ์ผู้จัดการ; http://www.manager.co.th) วันที่07/09/2009 11:03:26 
ประกาศแจ้งข่าว (ลดขั้นตอนออกสลากฯผ่านสภากาชาดไทย) นายธีระชน มโนมัยพิบูลย์ รองผู้ว่าฯ กทม.กล่าวถึงความคืบหน้าการออกสลากการกุศลพิเศษเพื่อนำมาก่อสร้าง รพ.บางขุนเทียน วงเงิน 1,000 ล้านบาท ว่า ตนเตรียมจะหารือร่วมกับบอร์ดของทางสำนักงานสลากกินแบ่งรัฐบาลในสัปดาห์หน้า โดยในเบื้องต้น กทม.อาจจะใช้วิธีออกสลากการกุศลฯ โดยผ่านทางสภากาชาดไทยเพื่อให้เกิดความรวดเร็ว อย่างไรก็ตาม กทม.จะได้หารือร่วมกับบอร์ดของกองสลากฯ อีกครั้ง ว่าจะสามารถใช้วิธีการใดได้บ้าง นอกจากนี้ทางบอร์ดของกองสลากฯ ได้เสนอจะจัดซื้อรถดับเพลิงขนาดเล็กให้กับ กทม.งบประมาณ 500 ล้านบาท เพื่อให้กระจายไปให้กับสำนักงานเขตทั้ง 50 เขตได้ใช้ในยามที่เกิดเหตุเพลิงไหม้ในตรอกซอกซอยต่าง ๆ เนื่องจากรถและเรือดับเพลิง มูลค่า 6,687 ล้านบาทยังไม่สามารถนำมาใช้ได้ ส่วนของการดำเนินการจัดซื้อ คงจะต้องมีการหารือร่วมกันอีกครั้ง (ข้อมูลจากหนังสือพิมพ์เดลินิวส์) วันที่07/09/2009 11:02:20 
ประกาศแจ้งข่าว (ไฟไหม้ร้านชำหลังตลาดพงษ์เพชร)เกิดเหตุเพลิงไหม้ร้านชำ หลังตลาดพงษ์เพชร เคราะห์ดีไม่มีผู้ได้รับบาดเจ็บหรือเสียชีวิต เจ้าหน้าที่สำนักป้องกันและบรรเทาสาธารณภัย กรุงเทพมหานคร ระดมฉีดน้ำสกัดกั้นเปลวเพลิงที่กำลังลุกไหม้ร้านขายของชำ สูง 4 ชั้น เลขที่ 207/86 ของ น.ส.เนตรชนก นุ่มประเสริฐ หลังตลาดสดพงษ์เพชร ถ.งามวงศ์วาน โดยใช้เวลานานกว่าครึ่งชั่วโมง จึงสามารถควบคุมเพลิงไว้ได้ตรวจสอบภายในพบต้นเพลิงเกิดขึ้นที่ชั้น 1 ซึ่งเป็นที่เก็บลังกระดาษ รวมทั้งกล่องโฟม เตรียมไว้เพื่อจำหน่ายเป็นจำนวนมาก แล้วลุกลามไปยังชั้น 2 ซึ่งเป็นชั้นที่เก็บถุงขนม เบื้องต้นตำรวจสันนิษฐานว่าเกิดจากไฟฟ้าลัดวงจร อย่างไรก็ตาม ในวันนี้ (7 ก.ย.) จะประสานให้เจ้าหน้าที่กองพิสูจน์หลักฐานเข้าตรวจสอบหาสาเหตุของเพลิงไหม้อีกครั้ง (ข้อมูลจากสำนักข่าวไทย, http://www.mcot.net) วันที่07/09/2009 10:53:22 
ประกาศแจ้งข่าว (ยอดตายเหตุเรือเฟอร์รี่ล่มในฟิลิปปินส์เพิ่มเป็น 9 คน)ยอดผู้เสียชีวิตจากเหตุเรือเฟอร์รี่ล่มทางตอนใต้ของประเทศฟิลิปปินส์ เพิ่มขึ้นเป็น 9 คน และอีกมากกว่า 30 คน ยังคงสูญหายหัวหน้าเจ้าหน้าที่ยามฝั่งฟิลิปปินส์ ระบุว่า จนถึงขณะนี้สามารถช่วยเหลือผู้โดยสารและลูกเรือ 926 คน เอาไว้ได้ จากเหตุเรือซูเปอร์เฟอร์รี่ 9 ซึ่งบรรทุกผู้โดยสารและลูกเรือ 968 คน ล่มลงเมื่อช่วงเช้าวานนี้ นอกชายฝั่งเมืองซัมบวงกา ระหว่างเดินทางจากเมืองเจเนอรัล ซานโตส บนเกาะมินดาเนา เมื่อวันเสาร์ มุ่งหน้าไปยังเมืองอิโลอิโล ทางตอนกลางของประเทศ ขณะที่จำนวนผู้เสียชีวิตเพิ่มขึ้นเป็น 9 คน และอาจเพิ่มขึ้นอีก เนื่องจากยังมีผู้สูญหายอีก 33 คน ซึ่งเจ้าหน้าที่ยังหวังว่า ทั้งหมดอาจได้รับความช่วยเหลือไปแล้ว แต่ยังไม่ได้แจ้งมายังทางการด้านเจ้าหน้าที่กู้ภัยเดินหน้าค้นหาผู้สูญหายต่อไป ขณะที่ยังไม่ทราบสาเหตุที่เรือล่ม แต่มีรายงานว่า ขณะเกิดเหตุเครื่องกำเนิดไฟฟ้าบนเรือเกิดขัดข้อง ไม่ได้เกี่ยวข้องกับสภาพอากาศแต่อย่างใด (ข้อมูลจากสำนักข่าวไทย, http://www.mcot.net) วันที่07/09/2009 10:53:10 
ประกาศแจ้งข่าว (ศาลนัดฟังคำพิพากษาคดี เปมิกา ฟ้องพี่ชาย-ภรรยา นพ.ประกิตเผ่า วันนี้)วันนี้ ศาลอาญานัดฟังคำพิพากษาคดีที่ น.ส.เปมิกา วีรชัชรักษิต ฟ้องพี่ชายและภรรยา นพ.ประกิตเผ่า ทมทิตชงค์ ฐานหมิ่นประมาท กล่าวหาใช้จิตวิทยาหมู่หลอกตุ๋นเงิน นพ.ประกิตเผ่า คดีนี้ น.ส.เปมิกา วีรชัชรักษิต เป็นโจทก์ยื่นฟ้อง นพ.ประกิตพันธุ์ และนางอลิสา พี่ชายและภรรยาของ นพ.ประกิตเผ่า ทมทิตชงค์ เจ้าของสถาบันกวดวิชาแอพพลายด์ฟิสิกส์ และฟ้องบรรณาธิการหนังสือพิมพ์ข่าวสด เป็นจำเลยที่ 1 และ 2 ในความผิดฐานหมิ่นประมาทด้วยการโฆษณา เนื่องจากเมื่อวันที่ 3 ต่อเนื่องวันที่ 4 มีนาคม 2550 จำเลยที่ 1 และ 2 ได้แถลงข่าวให้จำเลยที่ 3 ตีพิมพ์เผยแพร่ในทำนองว่า โจทก์เกี่ยวข้องกับสารอีเฟรดรีน ที่พบในร่างกาย นพ.ประกิตเผ่า และใช้จิตวิทยาหมู่หลอกลวงเอาเงินจำนวน 40 ล้านบาทคดีนี้เป็นคดีแรกที่ศาลจะอ่านคำพิพากษา หลังจากทั้ง 2 ฝ่าย คือ น.ส.เปมิกา และครอบครัวทมทิตชงค์ ฟ้องร้องกันไปมา ซึ่งศาลพยายามไกล่เกลี่ยมาตลอด แต่ไม่เป็นผล เพราะคู่ความไม่ประสงค์จะเจรจากัน (ข้อมูลจากสำนักข่าวไทย, http://www.mcot.net) วันที่07/09/2009 10:52:53 
ประกาศแจ้งข่าว (เยาวชนไทยคว้ารางวัลแข่งขันฝีมือแรงงานโลกได้ถึง 8 จาก 15 สาขา)เยาวชนไทยคว้ารางวัลจากการแข่งขันฝีมือแรงงานโลก ที่ประเทศแคนาดา ได้ถึง 8 สาขา จากทั้งหมด 15 สาขาที่เข้าร่วมการแข่งขัน โดยกวาด 2 เหรียญทอง และ 1 เหรียญทองแดง เมื่อเวลา 18 นาฬิกา ตามเวลาท้องถิ่น ได้มีพิธีปิดการแข่งขัน ฝีมือแรงงานโลกครั้งที่ 40 หรือ WORLD SKILLS ที่เมืองคัลการี่ ประเทศแคนาดา และประกาศผลรางวัลการแข่งขัน ซึ่ง เยาวชนไทย สามารถคว้าได้ 2 เหรียญทอง จากนายทวีศักดิ์ เอี่ยมพงษ์ สาขาช่างเชื่อม และนายณัฐพล ชัยประเศียร สาขาเครื่องจักรกล ส่วน 1 เหรียญทองแดง ได้แก่ นายจิรวัฒน์ เตชะเดชาวงศ์ สาขากราฟฟิค ขณะเดียวกัน ไทยยังคว้าอีก 5 รางวัล ประกาศนียบัตรฝีมือยอดเยี่ยม โดยเยาวชนไทย จะเดินทางกลับถึงไทยวันที่ 9 กันยายนนี้ เวลา 23 นาฬิกา (ข้อมูลจากสำนักข่าวไทย, http://www.mcot.net) วันที่07/09/2009 10:52:43 
ประกาศแจ้งข่าว (ใช้แผ่นป้ายทะเบียนรถไม่ถูกต้อง) พล.ต.ต.วีระพัฒน์ ตันศรีสกุล ผู้บังคับการตำรวจจราจร แจ้งประชาสัมพันธ์ถึงการใช้แผ่นป้ายทะเบียนนำรถออกนอกราชอาณาจักร เมื่อกลับมาแล้ว ไม่ถอดออก /เรื่องนี้ สืบเนื่องมาจากโครงการจราจรตาเพชรของกองบังคับการตำรวจจราจร ได้มีประชาชนส่งภาพถ่ายกรณีผู้ใช้แผ่นป้ายทะเบียนรถไม่ ถูกต้อง โดยเฉพาะมีผู้นำรถออกนอกประเทศ ซึ่งต้องใช้แผ่นป้ายทะเบียนรถตามความตกลงระหว่างประเทศ มีลักษณะ ขนาด และสี ตามที่กฎหมายกำหนดไว้ และให้นำแผ่นป้ายทะเบียนดังกล่าวออก เมื่อนำรถกลับเข้ามาในประเทศ /ปรากฏว่าผู้นำรถดังกล่าวไปใช้ในต่างประเทศ เมื่อนำกลับเข้ามาในประเทศแล้วไม่ยอมถอดป้ายทะเบียนดังกล่าวออก เพราะอาจเห็นว่าโก้เก๋และเท่ดี เนื่องจากมีคำว่า THAILAND แทนกรุงเทพมหานคร และตัวอักษรภาษาอังกฤษแทนภาษาไทย และปัจจุบันก็ทำตามกันในลักษณะเป็นแฟชั่น ซึ่งไม่ถูกต้องตามกฎหมาย /จึงขอแจ้งว่าการกระทำดังกล่าวเป็นความผิดตาม พ.ร.บ.รถยนต์ฯ มาตรา 11 รถที่จดทะเบียนแล้วต้องมีและแสดงแผ่นป้ายและเครื่องหมายครบถ้วนถูกต้องตามที่กำหนดไว้ในกฎกระทรวง โทษปรับไม่เกิน 2,000 บาท     ตามมาตรา 60 จากข้อกฎหมาย ดังกล่าว สามารถแยกองค์ประกอบความผิดเพื่อเข้าใจได้ง่าย ๆ ดังนี้ ใช้รถที่ไม่มีแผ่นป้ายจดทะเบียน, ไม่แสดงแผ่นป้ายจดทะเบียนที่รถ (ทั้ง 2 กรณีนี้ พล.ต.ต. ภาณุ เกิดลาภผล รองผู้บัญชาการตำรวจนครบาล รับผิดชอบงานด้านจราจร กำหนด ให้ปรับ 1,000 บาท เพื่อป้องกันปัญหาด้านอาชญากรรม)ใช้รถที่มีแผ่นป้ายทะเบียนไม่ถูกต้อง, ใช้รถที่ไม่มีเครื่องหมายที่กำหนดในกฎกระทรวง, ไม่แสดงเครื่องหมายที่รถที่กำหนดในกฎกระทรวง และใช้รถที่มีเครื่องหมายไม่ครบถ้วนถูกต้อง (ทั้ง 4 กรณีนี้ พนักงานสอบสวนใช้ดุลพินิจ เปรียบเทียบปรับไม่เกิน 2,000 บาท) /กรณีที่ยกตัวอย่างไว้ข้างต้น คือเมื่อกลับเข้าประเทศไทยแล้ว ผู้ขับขี่ไม่ยอมถอดป้ายที่ใช้ในต่างประเทศออก จึงเข้าลักษณะเป็นการใช้รถที่มีแผ่นป้ายทะเบียนไม่ถูกต้อง วันที่07/09/2009 10:01:48 
ประกาศแจ้งข่าว (ปิดรัชโยธิน)พ.ต.ต.นภสินธุ์ ภูมี สารวัตรจราจร สถานีตำรวจนครบาลพหลโยธิน เปิดเผยว่า ตามที่ กทม.จะปิดซ่อมสะพานข้ามแยกรัชโยธินในวันที่ 1 ก.ย.นั้น ผู้รับเหมาแจ้งความคืบหน้าว่าจะเริ่มเข้าพื้นที่หน้างานตั้งแต่เวลา 22.00 น. ของวันวันนี้(31 ส.ค.) โดยได้ขนย้ายเครื่องมือเข้าไปไว้ที่จุดงานเรียบร้อยแล้ว เหลือเพียงรถเครนที่จะนำเข้ามาภายหลัง ส่วนช่วงเช้าของวันที่ 1 ก.ย. ตนจะระดมเจ้าหน้าที่ตำรวจของ สน.อย่างเต็มที่ รวมกับเจ้าหน้าที่ทาง บก.จร.ที่ส่งมาเพิ่มอีก 12 นาย และเจ้าหน้าที่เทศกิจอีก เพื่อจัดการจราจรให้สะดวกแก่ผู้ใช้เส้นทางมากที่สุด ส่วนแผนการจัดจราจรผ่านทางแยกมีการเปลี่ยนแปลงที่แนวถนนรัชดาภิเษก จะให้รถสามารถวิ่งทางตรงผ่านทางแยกได้ แต่ห้ามเลี้ยวขวา ยกเว้นรถประจำทาง ส่วนรถส่วนตัวจะให้วิ่งเลี้ยวได้เฉพาะช่วงเวลา 21.00-05.00 น. แต่ต้องประเมินสถานการณ์จราจรตามช่วงเวลาอีกที หากเกิดปัญหาเจ้าหน้าที่อาจพิจารณาจัดการจราจรให้เป็นอย่างอื่น จึงอยากขอให้ประชาชนปฏิบัติตามคำสั่งของเจ้าหน้าที่ในพื้นที่ (ข้อมูลจากหนังสือพิมพ์เดลินิวส์; http://www.dailynews.co.th) วันที่07/09/2009 10:01:34 
ประกาศแจ้งข่าว (แนะเลี่ยงรถติด ปิดซ่อม สะพานรัชโยธิน)สะพานข้ามแยกรัชโยธินปิดปรับปรุงตั้งแต่คืนวันนี้เป็นต้นไป โดยมีระยะเวลารวม 30 วัน กทม.แนะนำให้ประชาชนใช้ทางเลี่ยงในเส้นถนนวิภาวดี ถนนพหลโยธิน และถนนลาดพร้าว...เมื่อเวลา 00.00 น.ที่ผ่านมา(1 ก.ย.)พนักงานปรับปรุงซ่อมแซมและอำนวยความสะดวกการจราจรนำอุปกรณ์ต่างๆ ติดตั้งบริเวณสะพานข้ามแยกรัชโยธิน โดยจะเริ่มปิดสะพานตั้งแต่วันนี้เป็นต้นไป เป็นระยะเวลา 30 วัน โดยจะปิดซ่อมสะพานฝั่งขาเข้า และเปิดใช้สะพานฝั่งขาออกให้รถวิ่งสวนกันได้ฝั่งละ 1 ช่องจราจรตลอดทั้งวัน โดยอาศัยการปรับสัญญาณไฟจราจรที่สี่แยกใต้สะพาน ให้ทุกด้านสามารถตรงไปและเลี้ยวขวาได้อย่างไรก็ตาม กรุงเทพมหานครแนะนำให้ประชาชนใช้ทางเลี่ยงในเส้นถนนวิภาวดี ถนนพหลโยธิน และถนนลาดพร้าว โดยจะปิดฝั่งละ 15 วัน ซึ่งหลังจากปิดการจราจรไปแล้วในเย็นวันนี้ พล.ต.ต.ภาณุ เกิดลาภผล รองผู้บัญชาการตำรวจนครบาล ที่ดูแลงานด้านจราจร จะประชุมร่วมกับกรุงเทพมหานคร ถึงการปรับปรุงแนวทางอีกครั้ง (ข้อมูลจากหนังสือพิมพ์ไทยรัฐ; http://www.thairath.co.th) วันที่07/09/2009 10:01:17 
ประกาศแจ้งข่าว ตรวจสอบสภาพการจราจร ทางพิเศษเฉลิมมหานคร (ทางด่วนขั้นที่ 1) ด่วนดินแดง จาก ด่านดินแดง มุ่งหน้า ทางลงด่านพระราม 4  2 รถมากเคลื่อนตัวช้า ทิศทางกับกัน รถมากเคลื่อนตัวได้ดี // ด่วนบางนา จาก ด่านบางนา มุ่งหน้า ต่างระดับท่าเรือ รถมากเคลื่อนตัวช้า ทิศทางกับกัน จาก ต่างระดับท่าเรือ มุ่งหน้า ลงด่านท่าเรือ รถมากเคลื่อนตัวช้า // ด่วนดาวคะนอง จาก ด่านดาวคะนอง มุ่งหน้า สะพานพระราม 9 รถมากเคลื่อนตัวช้า มีท้ายแถวโค้งวัดสารอด, ช่วง ด่านสาธุประดิษฐ์ มุ่งหน้า ต่างระดับท่าเรือ รถมากเคลื่อนตัวได้เรื่อย ๆ ช้า ๆ ทิศทางกับกัน รถมากเคลื่อนตัวได้ดี แจ้งผู้ใช้เส้นทางให้ทราบเป็นข้อมูล วันที่07/09/2009 09:03:50 
ประกาศแจ้งข่าว ตรวจสอบสภาพการจราจร ถนนงามวงศ์วาน จาก แยกพงษ์เพชร มุ่งหน้า แยกบางเขน ต่อเนื่อง แยกเกษตร รถมากเคลื่อนตัวช้า ทิศทางกลับกัน จาก แยกเกษตร มุ่งหน้า แยกบางเขน รถมากเคลื่อนตัวช้า // ถนนแจ้งวัฒนะ จาก วงเวียนบางเขน มุ่งหน้า แยกหลักสี่ รถมากเคลื่อนตัวช้า ทั้ง 2 ฝั่ง, ช่วง แยกหลักสี่ มุ่งหน้า แยกเมืองทอง รถหนาแน่นติดขัด  แจ้งผู้ใช้เส้นทางให้ทราบเป็นข้อมูล วันที่07/09/2009 09:03:36 
ประกาศแจ้งข่าว ตรวจสอบสภาพการจราจร ทางพิเศษศรีรัช (ทางด่วนขั้นที่) 2 จาก ด่านแจ้งวัฒนะ มุ่งหน้า ต่างระดับพญาไท รถมากเคลื่อนตัวช้า มีท้ายแถวโค้งวัดบัวขวัญ ทิศทางกลับกัน จาก ต่างระดับพญาไท มุ่งหน้า ลงด่านพระราม 6 รถมากเคลื่อนตัวได้ // ทางด่วนขั้นที่ 2 จาก ต่างระดับพญาไท  มุ่งหน้า ด่านยมราช  รถมากเคลื่อนตัวช้า รถที่ตรงไปต่างระดับบางโคล่มีปัญหาอีกครั้งช่วงทางลงทางลงพระราม 4 (หัวลำโพง), ทางลงด่านสีลม รถมากเคลื่อนตัวช้า ทิศทางกับกัน จาก ด่านยมราช มุ่งหน้า ต่างระดับพญาไท  รถมากเคลื่อนตัวช้า // ทางด่วนขั้นที่ 2 จาก ต่างระดับพญาไท  มุ่งหน้า ต่างระดับมักกะสัน รถมากเคลื่อนตัวช้า 2 ฝั่ง // ทางด่วนขั้นที่ 2 จาก ด่านศรีนครินทร์ มุ่งหน้า ต่างระดับมักกะสัน รถมากเคลื่อนตัวช้า // ทางด่วนฉลองรัช (สายรามอินทรา  อาจณรงค์) จาก ด่านโยธินพัฒนา มุ่งหน้า ด่านประชาอุทิศ รถมากเคลื่อนตัวช้า แจ้งผู้ใช้เส้นทางให้ทราบเป็นข้อมูล วันที่07/09/2009 09:03:08 
ประกาศแจ้งข่าว (รถจอดเสีย)  ถนนรามคำแหง ขาเข้า  จาก ลำสาลี มุ่งหน้า รามคำแหง บริเวณบนยกระดับรามคำแหงเหนือสนามกีฬาราชมังคลากีฬาสถานมีรถยนต์นั่งสาธารณะจอดเสีย เจ้าหน้าที่กำลังเคลื่อนย้ายรถให้พ้นการกีดขวางการจราจร แจ้งผู้ใช้เส้นทางให้ทราบเป็นข้อมูล วันที่07/09/2009 08:36:52 
ประกาศแจ้งข่าว ตรวจสอบสภาพการจราจร ถนนราชดำเนินกลาง จาก สะพานสมเด็จพระปิ่นเกล้า มุ่งหน้า แยกผ่านพิภพ รถมากเคลื่อนตัวช้า ทิศทางกลับกัน รถมากเคลื่อนตัวได้, ช่วง แยกคอกวัว มุ่งหน้า อนุสาวรีย์ประชาธิปไตย ต่อเนื่อง แยกผ่านฟ้า รถมากเคลื่อนตัวช้า ทิศทางกลับกัน รถมากเคลื่อนตัวได้ // ถนนนครสวรรค์ จาก แยกผ่านฟ้า มุ่งหน้า แยกนางเลิ้ง รถมากเคลื่อนตัวช้า //  ถนนพิษณุโลก จาก แยกนางเลิ้ง มุ่งหน้า แยกยมราช รถหนาแน่นติดขัด // ถนนหลานหลวง จาก แยกยมราช มุ่งหน้า แยกผ่านฟ้า รถมากเคลื่อนตัวได้ แจ้งผู้ใช้เส้นทางให้ทราบเป็นข้อมูล วันที่07/09/2009 08:30:37 
ประกาศแจ้งข่าว ตรวจสอบสภาพการจราจร ถนนพระรามที่ 4 จาก แยกเกษมราษฎร์ มุ่งหน้า แยกรัชดาพระราม 4 ต่อเนื่อง แยกคลองเตย รถหนาแน่นติดขัด, ช่วง แยกคลองเตย มุ่งหน้า แยกวิทยุ รถมากเคลื่อนตัวช้า ทิศทางกลับกัน จาก แยกหัวลำโพง มุ่งหน้า แยกสะพานเหลือง รถหนาแน่นติดขัด, จาก แยกสะพานเหลือง มุ่งหน้า แยกสามย่าน รถมากเคลื่อนตัวช้า, จาก แยกอังรีดูนังต์ มุ่งหน้า แยกศาลาแดง ต่อเนื่อง แยกวิทยุ รถหนาแน่นติดขัด แจ้งผู้ใช้เส้นทางให้ทราบเป็นข้อมูล วันที่07/09/2009 08:27:21 
ประกาศแจ้งข่าว ตรวจสอบสภาพการจราจร ถนนรัชดาภิเษก จาก แยกวงศ์สว่าง มุ่งหน้า แยกประชานุกูล ต่อเนื่อง แยกรัชโยธิน รถมากเคลื่อนตัวได้เรื่อย ๆ ช้า ๆ, ช่วง แยกรัชดาสุทธิสาร มุ่งหน้า แยกห้วยขวาง รถมากเคลื่อนตัวได้เรื่อย ๆ ช้า ๆ, จาก แยกห้วยขวาง มุ่งหน้า แยกพระราม 9 รถมากเคลื่อนตัวช้า  ทิศทางกลับกัน จาก แยกพระราม 9 มุ่งหน้า แยกห้วยขวาง ต่อเนื่อง แยกสุทธิสาร รถมากเคลื่อนตัวได้, แยกรัชดาลาดพร้าว มุ่งหน้า แยกรัชโยธิน รถมากเคลื่อนตัวได้ // ถนนอโศกมนตรี จาก แยกพระราม 9 มุ่งหน้า แยกอโศกเพชรบุรี ต่อเนื่อง แยกอโศกสุขุมวิท รถหนาแน่นติดขัดหยุดนิ่ง แจ้งผู้ใช้เส้นทางให้ทราบเป็นข้อมูล วันที่07/09/2009 08:18:22 
ประกาศแจ้งข่าว ตรวจสอบสภาพการจราจรถนนสีลม จาก แยกนราลม มุ่งหน้า แยกศาลาแดง รถมากเคลื่อนตัวช้า ทั้ง 2 ฝั่ง // ถนนสาทรเหนือ จาก สะพานสมเด็จพระเจ้าตากสิน มุ่งหน้า แยกวิทยุ รถมากเคลื่อนตัวช้า // ถนนสาทรใต้ จาก แยกวิทยุ มุ่งหน้า ซอยสวนพลู รถมากเคลื่อนตัวช้า, ช่วง แยกคอนแวนต์ มุ่งหน้า แยกสาทร รถมากเคลื่อนตัวได้เรื่อย ๆ ช้า ๆ // สะพานพระราม 3 จาก แยกรัชดาตลาดพลู มุ่งหน้า สะพานพระราม 3 ต่อเนื่อง แยกเหนือใต้ รถมากเคลื่อนตัวช้า ทิศทางกลับกัน เคลื่อนตัวได้ดี // สะพานกรุงเทพ จาก แยกบุคคโล มุ่งหน้า สะพานพระราม 3 ต่อเนื่อง แยกถนนตก รถมากเคลื่อนตัวช้า ๆทิศทางกลับกัน รถมากเคลื่อนตัวได้ แจ้งผู้ใช้เส้นทางให้ทราบเป็นข้อมูล วันที่07/09/2009 08:15:15 
ประกาศแจ้งข่าว (อุบัติเหตุ)  ถนนพระรามที่ 9 จาก แยกรามคำแหง มุ่งหน้า แยกพระราม 9 รถมากเคลื่อนตัวช้า บริเวณตรงข้ามองค์การรถไฟฟ้าขนส่งมวลชนแห่งประเทศไทยมีอุบัติเหตุระหว่างรถยนต์นั่งส่วนบุคคล 2 คัน เจ้าหน้าที่กำลังเคลื่อนย้ายรถให้พ้นการกีดขวางการจราจร แจ้งผู้ใช้เส้นทางให้ทราบเป็นข้อมูล วันที่07/09/2009 08:05:23 
ประกาศแจ้งข่าว (อุบัติเหตุ)  ถนนสาทรเหนือ จาก สะพานสมเด็จพระเจ้าตากสิน มุ่งหน้า แยกสาทร รถมากเคลื่อนตัวช้า บริเวณกลางสะพานสมเด็จพระเจ้าตากสินมีอุบัติเหตุระหว่างรถยนต์นั่งส่วนบุคคลกับรถกระบะ เจ้าหน้าที่กำลังเคลื่อนย้ายรถให้พ้นการกีดขวางการจราจร แจ้งผู้ใช้เส้นทางให้ทราบเป็นข้อมูล  วันที่07/09/2009 07:29:40 
ประกาศแจ้งข่าว (เผย ๗ กองบัญชาการตำรวจ มีหน้าที่ถวายความปลอดภัยสำหรับองค์พระมหากษัตริย์) ผู้สื่อข่าว ประชาชาติออนไลน์ รายงานว่า ตาม พระราชกฤษฎีกาแบ่งส่วนราชการสำนักงานตำรวจแห่งชาติ พ.ศ. ๒๕๕๒ที่จะมีผลบังคับใช้ วันพรุ่งนี้ ได้กำหนด ให้ส่วนราชการที่มีฐานะเทียบเท่ากองบัญชาการ ที่มีอำนาจหน้าที่ ถวายความปลอดภัยสำหรับองค์พระมหากษัตริย์ พระราชินี พระรัชทายาท ผู้สำเร็จราชการแทนพระองค์ พระบรมวงศานุวงศ์ ผู้แทนพระองค์ และพระราชอาคันตุกะ ประกอบด้วย สำนักงานนายตำรวจราชสำนักประจำ กองบัญชาการตำรวจนครบาล ตำรวจภูธรภาค ๑  ๙ ศูนย์ปฏิบัติการตำรวจจังหวัดชายแดนภาคใต้ กองบัญชาการตำรวจสอบสวนกลาง กองบัญชาการตำรวจสันติบาล และกองบัญชาการตำรวจตระเวนชายแดน ขณะที่ สำนักงานนายตำรวจราชสำนักประจำ มีอำนาจหน้าที่ ดังต่อไปนี้ (ก) เป็นฝ่ายอำนวยการด้านยุทธศาสตร์ให้สำนักงานตำรวจแห่งชาติในการวางแผน ควบคุม ตรวจสอบ ให้คำแนะนำ และเสนอแนะการปฏิบัติงานตามอำนาจหน้าที่ของ สำนักงานนายตำรวจราชสำนักประจำและหน่วยงานในสังกัด (ข) ถวายความปลอดภัยสำหรับองค์พระมหากษัตริย์ พระราชินี พระรัชทายาท ผู้สำเร็จราชการแทนพระองค์ พระบรมวงศานุวงศ์ ผู้แทนพระองค์ และพระราชอาคันตุกะ (ค) ปฏิบัติงานตามพระราชประสงค์ (ง) ดำเนินการเกี่ยวกับการพิทักษ์รักษาความปลอดภัยในราชสำนัก (จ) ปฏิบัติงานในภารกิจถวายความปลอดภัยตามที่ได้รับมอบหมายจาก สมุหราชองครักษ์ (ฉ) ปฏิบัติงานร่วมกับหรือสนับสนุนการปฏิบัติงานของหน่วยงานอื่นที่เกี่ยวข้อง หรือที่ได้รับมอบหมาย ที่มา,น.ส.พ.ประชาชาติธุรกิจ วันที่07/09/2009 07:20:18 
ประกาศแจ้งข่าว (นายกฯ เชิญชวนคนไทยร้องเพลงสดุดี "ในหลวง" วันที่ 9 เดือน 9 เวลา 9.09 น.)นายอภิสิทธิ์ เวชชาชีวะ นายกรัฐมนตรี กล่าวในรายการ เชื่อมั่นประเทศไทยกับนายกฯอภิสิทธิ์ เมื่อช่วงเช้าที่ผ่านมาว่า ในวันพุธที่ 9 กันยายนนี้ ในเวลา 09.09 น. โดยทุกหน่วยงานจะจัดกิจกรรมเฉลิมพระเกียรติ พระบาทสมเด็จพระเจ้าอยู่หัว ในการร่วมกันร้องเพลงสรรเสริญพระบารมี โดยเชิญชวนประชาชนร่วมกิจกรรมดังกล่าว นอกจากนี้ จะปรึกษาคณะรัฐมนตรีในสัปดาห์นี้เพื่อขอเปิดอภิปรายทั่วไป เพื่อให้ ส.ส.ทั้งฝ่ายรัฐบาล และฝ่ายค้าน รวมถึง ส.ว.ได้แสดงความเห็นอย่างเต็มที่ หลังจากที่คณะกรรมการของสภาผู้แทนราษฎรซึ่งศึกษาเรื่องการสมานฉันท์และแก้ไขรัฐธรรมนูญได้ทำรายงานเสนอประธานสภาผู้แทนราษฎรมาแล้ว เพื่อให้มีแนวทางที่ชัดเจนว่าจะเดินหน้าเรื่องนี้อย่างไร ส่วนการติดตามปัญหาชายแดนภาคใต้ นายกรัฐมนตรี ระบุว่า ได้ติดตามสถานการณ์อย่างใกล้ชิด และมีความห่วงใย เนื่องจากมีข่าวล่วงหน้าว่าในเดือนนี้จะมีความรุนแรง โดยหน่วยงานความมั่นคงพยายามดูแลอย่างเต็มที่ ซึ่งเหตุระเบิดรถที่เกิดขึ้นได้มีการจับภาพไว้ได้ ทั้งนี้ ตนเองจะเวียนลงพื้นที่เพื่อสร้างกำลังใจด้วย ที่มา,น.ส.พ.แนวหน้า วันที่07/09/2009 07:18:32 
ประกาศแจ้งข่าว .(ทิ้งขยะมั่วปรับ 100 บาท)ม.ร.ว.สุขุมพันธุ์ บริพัตร ผู้ว่าราชการกรุงเทพมหานคร (กทม.) กล่าวถึง โครงการ ทิ้ง-จับ-ปรับ เป็นโครงการที่มีจุดมุ่งหมายให้ประชาชนทุกคนมีส่วนร่วมและตื่นตัวในการช่วยกันดูแลรักษาความสะอาดในพื้นที่สาธารณะ ซึ่งหากคนใดยังไม่เข้าใจ กทม.จะนำมาตรการทางกฎหมายมาใช้ โดย พ.ร.บ.รักษาความสะอาด พ.ศ. 2535 มีโทษจับปรับผู้ที่ทิ้งขยะบนถนนไม่เกิน 2,000 บาท และทิ้งขยะลงในแม่น้ำลำคลองโทษปรับไม่เกิน 10,000 บาท แต่เบื้องต้น กทม.จะดำเนินการจับปรับแบบโทษสถานเบาก่อนเพียง 100 บาท โดยจะเริ่มปรับจริงในวันที่ 1 ต.ค.เป็นต้นไป ส่วนในระหว่างเดือน ก.ย.นี้จะใช้วิธีว่ากล่าว ตักเตือนก่อน พร้อมกันนี้จะให้สำนักงานเขตทั้ง 50 เขต พิจารณาเพิ่มถังขยะเพื่อรองรับปริมาณขยะ คาดว่าจะมีการติดตั้งถังขยะเพิ่มขึ้นจำนวนหลายหมื่นถัง เน้นติดตั้งในพื้นที่สาธารณะที่มีประชาชนสัญจรไปมาเป็นสำคัญ ด้านนายธีระชน มโนมัยพิบูลย์ รองผู้ว่าฯ กทม. กล่าวว่า สำหรับส่วนแบ่งการจับปรับตามนโยบาย ทิ้ง-จับ-ปรับ นั้น จะมีการแบ่งส่วนแบ่งในการจับปรับกันคนละครึ่งระหว่างกทม. กับ เทศกิจเขต หรือสำนักเทศกิจที่จับปรับ เพื่อจะให้เป็นขวัญและกำลังใจแก่เจ้าหน้าที่เทศกิจในฐานะผู้ปฏิบัติงาน ทั้งนี้ในสมัยของ ดร.พิจิตต รัตตกุล อดีตผู้ว่าฯกทม. ซึ่งเคยมีมาตรการจับปรับผู้ทิ้งขยะไม่เป็นที่เช่นกัน โดยมี      สโลแกนว่า ขยะในมือท่านลงถังเถอะครับ ปรากฏว่ามียอดปรับสูงถึง 5 ล้านบาท ทั้งนี้หลังจากดำเนินมาตรการมาได้ ช่วง 2 วันที่ผ่านมาเจ้าหน้าที่   ได้ว่ากล่าวตักเตือนประชาชนที่ทิ้งขยะในที่สาธารณะจำนวน 105 คน ใน   พื้นที่ทั้ง 50 เขต วันที่07/09/2009 07:17:41 
ประกาศแจ้งข่าว (ปิดซ่อมสะพานข้ามแยกคลองตัน)สะพานข้ามแยกคลองตันจะปิดการจราจรระหว่าง 1 ธ.ค. 2552-30 พ.ค. 2553 รวมใช้เวลา 180 วัน ปิดซ่อมสะพานฝั่งขาออกก่อน และจัดเดินรถทางเดียว 2 ช่องจราจรบนสะพานชั่วโมงเร่งด่วน ขาเข้าช่วงเช้า 06.00-10.00 น. และขาออกช่วงเย็น 15.00-22.00 น. ปรับจังหวะสัญญาณไฟให้เหมาะสมกับสภาพจราจรแต่ละวัน ทางเลี่ยง คือ ถนนพระราม 9 สุขุมวิท ทางด่วนพิเศษ ขึ้นด่านพัฒนาการและด่านพระราม 9 (บก.จร.) วันที่07/09/2009 07:14:35 
ประกาศแจ้งข่าว (ปิดซ่อมสะพานข้ามแยกรัชโยธิน)สะพานข้ามแยกรัชโยธินจะเริ่มปิดการจราจรตั้งแต่วันที่ 1-30 ก.ย.นี้ ใช้เวลา 30 วัน โดยจะปิดซ่อมสะพานฝั่งขาเข้า และเปิดใช้สะพานฝั่งขาออกให้รถขึ้นสวนกันได้ฝั่งละ 1 ช่องจราจรตลอดวัน รวมทั้งปรับจังหวะไฟจราจรสี่แยกใต้สะพานให้ทุกด้านตรงไปและเลี้ยวขวาได้ ส่วนเส้นทางเลี่ยงได้แก่ ถนนวิภาวดี พหลโยธินและลาดพร้าว (บก.จร.) วันที่07/09/2009 06:37:03 
ประกาศแจ้งข่าว (ปิดซ่อมสะพานข้ามแยกพระราม 4)สะพานข้ามแยกพระราม 4 ปิดการจราจรระหว่างวันที่ 1 ต.ค.-30 ธ.ค. 2552 รวม 90 วัน โดยจะปิดซ่อมสะพานฝั่งขาเข้าก่อน และจัดเดินรถทางเดียว 2 ช่องจราจรบนสะพานในชั่วโมงเร่งด่วน ขาเข้า 06.00-10.00 น. และขาออกช่วงเย็น 15.00-22.00 น. ปรับจังหวะสัญญาณไฟให้เหมาะสมกับสภาพจราจรในแต่ละวัน เส้นทางเลี่ยง คือ ถนนนราธิวาสฯ พระราม 3 สาทร ถนนจันทน์ พระราม 1 สุขุมวิท วิทยุ ทางด่วนขึ้นด่านพระราม 4 และด่านสาธุประดิษฐ์ (บก.จร.) วันที่07/09/2009 06:36:52 
ประกาศแจ้งข่าว (ปิดซ่อมสะพานข้ามแยกพงษ์เพชร)สะพานข้ามแยกพงษ์เพชร ปิดวันที่ 1 ต.ค.-30 ธ.ค.นี้ ใช้เวลา 90 วัน จะปิดซ่อมสะพานฝั่งขาเข้าก่อน และให้เดินรถทางเดียว 2 ช่องจราจรบนสะพานในชั่วโมงเร่งด่วน ขาเข้าช่วงเช้า ตั้งแต่ 06.00-10.00 น.ขาออกช่วงเย็นเวลา 15.00-22.00 น.ปรับจังหวะไฟให้เหมาะกับสภาพจราจรแต่ละวัน สำหรับเส้นทางเลี่ยง ถนนแจ้งวัฒนะ และรัชดาฯ-วงศ์สว่าง (บก.จร.) วันที่07/09/2009 06:36:40 
